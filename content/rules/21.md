+++
title = "Аднамарфемныя прыназоўнікі"
chapter = "Правапic некаторых марфем"
section = "Арфаграфія"
weight = 21
draft = false
+++

1. Прыназоўнікі __аб__, __над__, __пад__, __перад__ пры спалучэнні з формамі асабовага займенніка __я__, што пачынаюцца збегам зычных, пішуцца з дадатковым __а__: _аба мне_, _нада мной_, _перада мной_. Прыназоўнік __з__ замяняецца ў падобных выпадках на __са__: _са мной_; але: _з мяне_. Прыназоўнік __у__ набывае форму __ва__ ў спалучэннях са словамі з пачатковым __у__: _ва ўніверсітэце_, _ва ўрачыстасцях_, _ва ўрочышчы_.

2. Варыянт __са__ прыназоўніка __з__ згодна з вымаўленнем пішацца перад збегам зычных, калі першы з іх – шыпячы або свісцячы: _са школы_, _са шкіперам_, _са сваякамі_, _са смеху_, _са зброяй_, _са старых часоў_, _са сваімі сябрамі_, _са звонам_, _са здымка_, _велічынёй са шраціну_, _са знічкай_; але: _з братам_, _з праўдай_, _з пляча_, _з грукатам_, _з цвіком_, _адно з двух_.