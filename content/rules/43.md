+++
title = "Правілы пастаноўкі пытальніка"
chapter = "Пытальнік"
section = "Пунктуацыя"
weight = 43
draft = false
+++

1. Пытальнік ставіцца ў канцы простага сказа (у тым ліку слова-сказа), якім выражаецца прамое пытанне.
<br>Напрыклад:
<blockquote>_Дзе вы, песні жніўныя? Хто вас адвячоркамі панясе над ніваю?_ (П.Броўка).</blockquote>
<blockquote>_Адкуль тут музыка нясецца? Чыя тут песня ў душу льецца?_ (Я.Колас).</blockquote>
<blockquote>_– Няўжо дачакаліся? Няўжо праўда? – бы дзіця, радавалася дзяўчына_ (В.Быкаў).</blockquote>
<blockquote>_– Га? – не зразумеў пытанне дзед_ (Я.Колас).</blockquote>

2. Пытальнік ставіцца ў канцы складаназалежнага сказа, калі пытанне выражана ў галоўнай і даданай частках або толькі ў галоўнай.
<br>Напрыклад:
<blockquote>_Ці ты, бабка, не ведаеш, хто гэта прынёс сюды красак?_ (Я.Колас).</blockquote>
<blockquote>_Хто згадае, чаго сэрца плача?_ (П.Трус).</blockquote>
<blockquote>_Край мой родны! Дзе ж у свеце край другі такі знайсці, дзе б магла так, поруч з смеццем, гожасць пышная ўзрасці?_ (Я.Колас).</blockquote>
<blockquote>_Што можа быць даражэйшае сэрцу чалавека, як у сталых гадах пачуць цябе, роднае слова, у чужой старане?_ (К.Крапіва).</blockquote>
<br>Пытальнік можа ставіцца ў канцы складаназалежнага сказа і тады, калі прамое пытанне заключаецца ў даданай частцы.
<br>Напрыклад:
<blockquote>_І скажы, дзядок, адкуль хмары гэтыя выходзяць?_ (Я.Колас).</blockquote>

3. Пытальнік ставіцца ў канцы складаназлучанага і бяззлучнікавага складанага сказа, калі кожная яго частка або толькі апошняя частка выражае пытанне.
<br>Напрыклад:
<blockquote>_Ці гэта казку лес складае, ці даль ачнулася нямая і немасць песняй парушала?_ (Я.Колас).</blockquote>
<blockquote>_Яго пакрыўдзілі, зняважылі, а ён будзе кланяцца ім?_ (Я.Колас).</blockquote>
<blockquote>_Стаміўся ў дарозе, ды дзе спачываць?_ (П.Броўка).</blockquote>
<blockquote>_Паслухай добра: чуеш песні?_ (Я.Колас).</blockquote>

4. У пытальных сказах з аднароднымі членамі сказа пытальнік можа ставіцца пасля кожнага аднароднага члена з мэтай раздзялення пытання.
<br>Напрыклад:
<blockquote>_Вольна ішлі яны [калгаснікі] пушчай, прыцішыўшы крокі... Стрэл адзінокі рэхам трывожна глухім дакаціўся да іх. Што гэта? Стрэл паляўнічы? Ці знак таямнічы?_ (А.Куляшоў).</blockquote>