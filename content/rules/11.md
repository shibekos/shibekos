+++
title = "Правапіс звонкіх і глухіх зычных"
chapter = "Правапic зычных"
section = "Арфаграфія"
weight = 11
draft = false
+++

1. Чаргаванне звонкіх і глухіх зычных (акрамя прыставачнага __з__) на пісьме не адлюстроўваецца. Для праверкі правільнасці напісання звонкіх і глухіх зычных трэба змяніць слова ці падабраць іншае аднакаранёвае слова, каб пасля зычнага, які патрабуе праверкі, быў галосны або зычныя __р__, __л__, __м__, __н__, __в__: _рыбка_ – _рыба_, _магчы_ – _магу_, _кладка_ – _кладак_, _даведка_ – _даведацца_, _дзядзька_ – _дзядзечка_, _хадзьба_ – _хадзіць_, _казка_ – _казаць_, _важкі_ – _важыць_, _просьба_ – _прасіць_, _касьба_ – _касіць_, _носьбіт_ – _насіць_, _малацьба_ – _малаціць_, _рубчык_ – _рубец_, _паўзці_ – _паўзу_, _малодшы_ – _малады; хлеб_ – _хлеба_, _рог_ – _рога_, _дзед_ – _дзеда_, _поезд_ – _поезда_, _роўнядзь_ – _роўнядзі_, _сядзь_ – _сядзі_, _нож_ – _нажа_, _маж_ – _мажаш_, _лістаж_ – _лістажу_, _воз_ – _воза_, _мазь_ – _мазі_, _дождж_ – _дажджу_, _рэж_ – _рэжу_, _а таксама розаг_ – _розгі_, _мозг_ – _мазгі_, _лязг_ – _лязгаць_, _грыб_ – _грыбны_, _грыбніца_, _бег_ – _беглы_, _бегма_, _загадка_ – _загадны_, _загадваць_, _ножка_ – _нажны_. Словы _лязг_, _лязгаць_ маюць варыянты _ляск_, _ляскаць_.

2. Правапіс уласнабеларускіх і запазычаных слоў, у якіх напісанне звонкіх і глухіх зычных нельга праверыць, вызначаецца па слоўніку: _футбол_, _баскетбол_, _вакзал_, _айсберг_, _струбцына_, _экзамен_, _Афганістан_.