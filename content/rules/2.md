+++
title = "Літары о, ё"
chapter = "Правапіс галосных"
section = "Арфаграфія"
weight = 2
draft = false
+++

1. Літара __о__ пішацца толькі пад націскам: _год_, _кот_, _скрозь_, _шоўк_, _ко&#769;лас_, _мо&#769;ва_, _до&#769;ўга_, _по&#769;суд_, _аро&#769;л_, _шо&#769;лах_, _плячо&#769;_, _даро&#769;га_, _разго&#769;ртваць_, _дапамо&#769;га_, _дадатко&#769;ва_, _жніво&#769;_, _дэпо&#769;_, _во&#769;дар_, _о&#769;канне_, _о&#769;да_, _о&#769;птам_, _о&#769;рдэн_, _о&#769;фіс_, _о&#769;пера_, _Об_, _Орша_, _Омск_, _Обнінск_, _Осла_, _Оксфард_, _Орск_, _То&#769;кіа_, _Ватэрло&#769;а_.

2. Літара __ё__ пішацца пад націскам: _лёс_, _вёска_, _сёстры_, _цёмны_, _цёплы_.
<br>Літара __ё__ пішацца не пад націскам у словах з коранем __ёд-__ і __ёт-__: _ёдапіры&#769;н_, _ёта&#769;цыя_, _ётава&#769;нне_.

3. Літара __ё__ пішацца ў складаных словах з першай часткай __радыё-__: _радыёстанцыя_, _радыёграма_, _радыёантэна_.
<br>Калі першая частка складанага слова ўтворана ад назвы хімічнага элемента __радый__, то пішацца літара __е__, якая з’яўляецца злучальнай галоснай: _радыебіяло&#769;гія_, _радыеакты&#769;ўнасць_, _радыеметры&#769;чны_, _радыеізато&#769;п_ і інш. У першым складзе перад націскам у гэтым выпадку пішацца __я__: _радыяме&#769;трыя_, _радыяхі&#769;мія_, _радыяло&#769;гія_, _радыягра&#769;фія_.



