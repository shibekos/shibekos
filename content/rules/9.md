+++
title = "Спалучэнні галосных у запазычаных словах"
chapter = "Правапіс галосных"
section = "Арфаграфія"
weight = 9
draft = false
+++

1. Калі спалучэнні __іо__, __йо__ вымаўляюцца як два склады, тады яны на пісьме абазначаюцца:
<br>паміж зычнымі – літарамі __іё__ (__ыё__) пад націскам і __ія__ (__ыя__) не пад націскам: _біёлаг_, _біёграф_, _дамініён_, _Ліён_, _аксіёма_, _бібліёграф_, _Галакціён_, _Гесіёд_, _патрыёт_, _рацыён_, _радыёла_, _стадыён_, _бастыён; біяло&#769;гія_, _бібліятэ&#769;ка_, _геліятро&#769;п_, _піяне&#769;р_, _ажыята&#769;ж_, _перыяды&#769;чны_, _патрыяты&#769;зм_, _акцыяне&#769;рны_, _нацыяна&#769;льны_, _рацыяналіза&#769;тар_;
<br>у пачатку слова – літарамі __іо__ пад націскам і __іа__ не пад націскам: _іо&#769;н_, _іо&#769;нны_, _Іо&#769;сіф; Іані&#769;чнае мора_, _іан&#769;ійцы_, _іаніза&#769;цыя_, _Іакага&#769;ма_, _Іаркшы&#769;р_, _Іашка&#769;р-Ала&#769;_, _Іаа&#769;н_.

2. Калі спалучэнні __іо__, __йо__ вымаўляюцца як адзін склад, тады на пісьме яны перадаюцца:
<br>пасля галосных – праз __ё__ пад націскам і __я__ не пад націскам: _раён_, _раённы_, _маёр_, _Маёраў_, _Лаёла_; _маянэ&#769;з_, _маяра&#769;н_, _маяра&#769;т_, _раяні&#769;раванне_;
<br>у пачатку слова – праз __ё__: _ёг_, _ёгурт_, _ёд_, _ёдзісты_, _ёт (гук)_, _ёта (літара)_, _ётацыя_, _ёдаформ_, _ёднаваты_, _ётаваны_.

3. Спалучэнне __іе__ абазначаецца на пісьме літарамі __іе__ (__ые__): _гігіе&#769;на_, _кліе&#769;нт_, _аўдые&#769;нцыя_, _арыента&#769;цыя_, _абітурые&#769;нт_, _кліенту&#769;ра_, _іера&#769;рхія_, _іе&#769;на_, _іеро&#769;гліф_, _Іерусалі&#769;м_, _іерыхо&#769;нскі_.

4. Спалучэнне __йе__ заўсёды вымаўляецца як адзін склад і на пісьме ў пачатку слова і пасля галосных перадаецца праз __е__: _езуіт_, _праект_, _канвеер_, _траекторыя_, _Феербах_, _Маерава_, _фае_.

5. Спалучэнне __іа__ абазначаецца на пісьме літарамі __ія__ (__ыя__) незалежна ад месца націску: _авія&#769;цыя_, _лія&#769;на_, _генія&#769;льны_, _Ілія&#769;да_, _энтузія&#769;зм_, _фартэпія&#769;на_, _піяні&#769;ст_, _сацыялі&#769;зм_, _сацыя&#769;льны_, _варыя&#769;нт_, _матэрыя&#769;л_, _матэрыялі&#769;зм_, _дыя&#769;метр_, _дыяпазо&#769;н_, _дыяфра&#769;гма_.

6. Спалучэнне __йа__ на пісьме перадаецца:
<br>пасля галосных і ў пачатку слова – праз __я__: _раяль_, _пляяда_, _сакваяж_, _лаяльны_, _Савоя_, _Малая_, _Мая_, _ярус_, _яхта_, _ярд_, _яхант_, _ятаган_;
<br>пасля зычных __л__, __с__, __ц__ (мяккага), __дз__ і непрыставачных __н__ і __з__ – праз __ья__, пасля астатніх зычных – праз __’я__: _мільярд_, _мільярдны_, _кальян_, _мадзьяр_, _альянс_, _мільярдэр_, _саф’ян_.