+++
title = "Прыстаўныя і ўстаўныя зычныя"
chapter = "Правапic зычных"
section = "Арфаграфія"
weight = 14
draft = false
+++

1. Прыстаўная літара __в__ пішацца перад націскным __о__:
<br>у пачатку слоў: _во&#769;зера_, _во&#769;льха_, _во&#769;сень_, _во&#769;спа_, _вось_, _во&#769;кны_, _во&#769;тчына_, _во&#769;йкаць_, _во&#769;бад_, _во&#769;рыва_, _во&#769;блака_, _во&#769;бласць_, _во&#769;страў_, _Во&#769;гненная Зямля_, _Во&#769;льга_ і інш., у вытворных ад іх словах пасля прыставак: _абво&#769;страны_, _адво&#769;рваць_, _паво&#769;йкаць_, _уво&#769;сень_; але: _о&#769;каць_ (і вытворныя ад яго), _о&#769;дум_. Пры змене месца націску __о__ пераходзіць у __а__ і прыстаўная __в__ у гэтых словах не пішацца: _абады&#769;_, _азёрны_, _асе&#769;нні_;
<br>перад прыстаўкамі __о-__, __об-__, __од-__ (__от-__): _во&#769;кіс_, _во&#769;кісел_, _во&#769;клік_, _во&#769;кліч_, _во&#769;крык_, _во&#769;пыт_, _во&#769;піс_, _во&#769;бземлю_, _во&#769;бмацкам_, _во&#769;быск_, _во&#769;дгалас_, _во&#769;дгук_, _во&#769;ддаль_, _во&#769;дзыў_, _во&#769;дпаведзь_, _во&#769;дпуск_, _во&#769;дсвет_, _во&#769;дступ_, _во&#769;труб’е_ і інш., а таксама _наво&#769;бмацак_, _наво&#769;ддалек_, _паво&#769;дле_, _наво&#769;дшыбе_ і інш.;
<br>у запазычаных словах: _во&#769;хра_, _во&#769;цат_ і вытворных ад іх: _во&#769;хрыць_, _паво&#769;хрыць_, _вo&#769;цатнакі&#769;слы_ і інш.

2. У словах _во&#769;ка_, _во&#769;стры_, _во&#769;сем_, _вако&#769;л_ і вытворных ад іх прыстаўная __в__ захоўваецца незалежна ад месца націску: _вачэ&#769;й_, _вача&#769;мі_, _заво&#769;чны_, _увачаві&#769;дкі_, _уваччу&#769;; вастры&#769;ць_, _вастрыня&#769;_, _завастрэ&#769;нне; васьмёра; вако&#769;ліца_, _навако&#769;лле_, _вако&#769;лічны_.

3. Перад націскным __о__ у сярэдзіне некаторых слоў пішацца ўстаўная літара __в__: _ніво&#769;дзін_, _Ляво&#769;н_, _Ляво&#769;нчанка_, _Радзіво&#769;наў_ і інш.

4. Прыстаўная літара __в__ не пішацца ў запазычаных словах і некаторых уласных імёнах і назвах перад пачатковым націскным [о]: _о&#769;пера_, _о&#769;перны_, _о&#769;да_, _о&#769;рдэн_, _о&#769;фіс_, _Оксфард_, _Ом_, _Омск_, _Орша_ і інш.

5. Прыстаўная літара __в__ пішацца:
<br>перад каранёвым __у__ ў пачатку слоў: _ву&#769;гал_, _ву&#769;да_, _ву&#769;галь_, _вуж_, _ву&#769;зел_, _ву&#769;зы_, _ву&#769;ліца_, _вунь_, _вус_, _ву&#769;сны_, _ву&#769;ха_, _ву&#769;чань_, а таксама ў вытворных ад іх словах незалежна ад месца націску: _абву&#769;глены_, _каменнаву&#769;гальны_, _чатырохвуго&#769;льнік_, _заву&#769;лак_, _наву&#769;дзіць_, _вудзі&#769;льна_, _вузлы&#769;_, _вузлава&#769;ты_, _вуса&#769;ты_, _чарнаву&#769;сы_, _вуса&#769;ч_, _вучы&#769;цца_, _наву&#769;ка_, _навуча&#769;льны_, _педвучы&#769;лішча_, _вушэ&#769;й_, _вуша&#769;мі_, _завушні&#769;цы_, _лапаву&#769;хі_, _залатаву&#769;ст_ і інш.;
<br>перад націскнымі прыстаўкамі __у-__, __уз-__ (__ус-__): _ву&#769;праж_, _ву&#769;згалаўе_, _ву&#769;сцілка_, _ву&#769;сціш_, _ву&#769;сцішна_.

6. Устаўная літара __в__ пішацца ў сярэдзіне слоў:
<br>перад націскным __у__: _паву&#769;к_, _ціву&#769;н_, _караву&#769;л_, _есаву&#769;л_, а таксама ў вытворных ад іх словах незалежна ад месца націску: _павукі&#769;_, _павуці&#769;нне_, _павучо&#769;к_; _цівуно&#769;м_; _караву&#769;льны_; _есаву&#769;льскі_;
<br>перад __у__ ва ўласных імёнах і геаграфічных назвах: _Матэвуш_, _Навум_, _Навумаўка_, _Тадэвуш_.

7. Прыстаўная літара __в__ не пішацца перад націскным пачатковым __у__:
<br>у запазычаных словах: _у&#769;льтра_, _ультрафіяле&#769;тавы_, _у&#769;нтэр_, _у&#769;нікум_, _у&#769;нія_, _у&#769;рна_; але: _ву&#769;стрыца_;
<br>ва ўласных імёнах і назвах: _Ульяна_, _Ула_, _Умань_, _Уздзенскі раён_, _Узда_, _Урал_, _Узбекістан_, _Украіна_, _Ушачы_, _Уэльс_ і інш.

8. Прыстаўная літара __г__ пішацца ў займенніках _гэты_, _гэтакі_, _гэтулькі_ і ў прыслоўях _гэтак_, _гэтаксама_, _дагэтуль_, _адгэтуль_.
<br>З прыстаўной літарай __г__ пішуцца выклічнікі: _гэй_, _го_, _га_.